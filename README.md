# Maxime Alvarez Ruiz VID1
[Eindversie](https://maximear.github.io/Web-typografie/Versie4/index.html) - video is bewerkt tot 1.26 min.

Op 6 mei 2020 begon dan eindelijk het derde blok van de minor Visual Interface Design. Een blok waar sommige mensen misschien wel zin in hadden, andere mensen juist niet en dan heb je mij. Ik had werkelijk waar geen idee wat ik moest verwachten. HTML en CSS, woorden die ik kende maar ik mij geen beeld bij voor kon stellen. Wat gaat dit worden, gaan de thuislessen genoeg voor mij zijn?

# De opdracht:
Als je doof bent, of als je om een andere reden geen geluid kunt horen, dan mis je veel informatie als je een film kijkt. Knisperende voetstappen, langzaam aanzwellende muziek, nerveus getik op een deur, je hoort het natuurlijk allemaal niet. Bij dit vak is het aan ons, om een scène uit de film de Blade Runner 2049 zo visueel mogelijk weer te geven met behulp van de captions en je eigen creativiteit. Dit zodat ook dove mensen deze film echt kunnen gaan beleven.

Toen ik, op advies van Darice, de scène zelf even zonder geluid ging kijken merkte ik pas hoe saai dat is. Geen omgevingsgeluiden, geen stemmen, geen piepjes, geen alarmen en geen gevoel. Iets wordt spannend door het geluid dat er aan een scène wordt toegevoegd, ook al gebeurt er bijvoorbeeld niet eens wat spannends in het beeld.

# Voorkeuren Darice de Cuba:
Deze uiteindelijk visueel aantrekkelijke scène maken wij speciaal gericht voor één persoon, namelijk Darice de Cuba. Het is van groot belang om achter haar specifieke voorkeuren en haar denkwijze te komen, om daarna de voor haar perfect vormgegeven captions te kunnen maken. Ik ben daarom op 6 mei in gesprek gegaan met Darice en heb hier de volgende informatie uit kunnen halen:

1.	De captions moeten genoeg informatie bevatten om Darice de film zo optimaal mogelijk te laten beleven. Wel moeten we er volgens Darice voor oppassen niet te veel details in de captions te zetten. Door te veel details te benoemen kan het voorkomen dat ze nog niet alles gelezen heeft, terwijl het desbetreffende beeld van de film wel al aan het switchen is. 

2.	Wanneer de sprekende personen duidelijk in beeld te zien zijn, is het voor Darice niet per se nodig om aan te geven wie er spreekt. Echter waarneer er meerdere mensen zijn, ziet ze liever een naam met dubbele punt voor de zin. Zo is het voor haar duidelijk wie, wat zegt.

3.	Als horend persoon heb je vaak niet door dat sommige geluiden buiten beeld worden gehouden. Een doof persoon kan dit geluid compleet missen als dit niet in de captions wordt aangegeven. Het is volgens Darice dus erg belangrijk om juist die geluiden duidelijk aan te geven, aangezien er niets anders te zien is waaraan het geluid te koppelen is.

4.	Aangezien de opdracht geeft Darice aan dat het waarschijnlijk het handigste is, als wij gebruik gaan maken van kleuren. Door dit te doen heb je meteen minder tekst nodig. Het komt helaas vaak voor dat ze een belangrijk stuk van de film mist omdat ze de captions nog aan het lezen is. Dit gebeurt vooral bij gezichtsuitdrukkingen, deze komen over het algemeen zo kort in beeld, dat ze dit vaak over het hoofd ziet. Een doof persoon moet twee dingen tegelijkertijd in de gaten houden. Grotere gebeurtenissen op het beeld zelf kun je tijdens het lezen van de captions altijd wel vanuit je ooghoek zien. Ook een geluidsomschrijving hoeft het niet hele lang en uitgebreidt te zijn. 

5.	Het kan naast het gebruiken van verschillende kleuren om de personages van elkaar te onderscheiden, ook handig zijn om verschillende opmaaktypes te gebruiken. Maar let wel op dat je hierin consistent blijft. Probeer niet te veel te doen met de tekst die de personages zeggen, het moet wel makkelijk leesbaar blijven. De omgevingsgeluiden altijd cursief kan bijvoorbeeld wel toegevoegde waarde hebben.

6.	Darice geeft aan het leuk te vinden, als wij eens iets anders dan de standaard tekst verzinnen om een bepaald geluid aan te geven.

7.	Lichaamstaal zegt niet alles. Wanneer een personage een emotie uit in de film die niet heel goed zichtbaar is maar voor het verhaal wel heel belangrijk is, kan het ook helpen deze emotie te benoemen in de captions.

8.	Spannende films bewaard Darice eigenlijk altijd voor de avond.

9.	Darice associeert donkere kleuren met spanning.

10.	Introvert met een beperkte vriendengroep.

11.	Spreekt Nederlands, Engels en Papiaments.

12.	Maakt bij congressen of besprekingen gebruik van een schrijftolk.

13.	Doof geworden op haar 14e door een hersenbloeding.

14.	Front-end developer (HTML/CSS) op de Hogeschool van Rotterdam.

15.	Houd van nieuwe uitdagingen.

# Versie 1:
[Versie 1](https://maximear.github.io/Web-typografie/Versie1/index.html) - video is bewerkt tot 0.43 min.

Ik ben begonnen met het visueel aantrekkelijker maken van de al bestaande saaie captions. Allereest heb ik het advies van Darice opgevolgd en heb ik de namen van de personages voor elke zin gezet, zodat je als kijker ten alle tijden weet wie wat zegt. 

Aan het begin van de scène heb ik ook één zin uit elkaar gehaald. Deze zijn nu kleiner en korter en komen om de beurt in beeld. Originele zin: “Officer KD6-3.7. Let’s begin. Ready? 
Elk woordje kwam daarnaast eerst een voor een in beeld, totdat het een hele lange zin had gevormd. Ik vond dit persoonlijk niet fijn leesbaar, waardoor ik dat heb aangepast. Het enige stukje dat ik letter voor letter heb gelaten is: “KD6-3.7”. Dit aangezien het personage deze letters en cijfers met een reden een voor een uitspreekt. Door het nu ook een voor een in beeld te laten komen, wordt dit ook duidelijk voor een doof persoon. 

Daarnaast laat ik ook het woordje ‘ready’ nog net iets later in beeld komen. Dit aangezien het geen volledige zin is en je het personage als het ware een hele korte pauze hoort nemen. Als je de stem zelf niet hoort en alles zou wel in een keer in beeld komen denk ik dat je het anders zou kunnen interpreteren.

Ik heb het beeld in het midden gezet, een grijze achtergrond toegevoegd en iets groter gemaakt. Darice heeft, zoals ik eerder al zei, aangegeven spannende films vaak in de avond te kijken. Daarnaast weet ik van mezelf dat het niet erg prettig is, wanneer je in het donker naar een heel wit beeld moet kijken. Vandaar mijn keuze om de achtergrond grijs te maken. Dat het beeld in het midden staat ziet er naar mijn mening logischer uit dan bijvoorbeeld in een hoek.

Daarna heb ik de tekst even gelaten voor wat het is en ben ik begonnen aan de geluiden. Het eerste geluid die ik visueel heb proberen vorm te geven is meteen aan het begin van de scène. Hier hoor je wat harde bons geluiden, waardoor ik ervoor heb gekozen het beeld zelf op het moment van het geluid van grote te veranderen. Ik ben toen verder gegaan met het geluid op 0:09, waarbij de achtergrond kleur steeds switched van wit naar zwart en naar wit.

Alle andere geluiden die ik daarna nog tegenkwam, heb ik aan de linker kant van het beeld aangeduid met een beschrijving van het geluid. Echter is de langdurige pieptoon wanner Constant K zich in een klein kamertje bevindt een uitzondering. Dit heb ik namelijk aangeduid met een bewegende geluidsgolf door het beeld heen.

# Feedback:
Ik heb in totaal 1x echte feedback gekregen op mijn eerder gemaakte werk, dat was op 19 mei. Die week ervoor, op 12 mei, stond er ook een feedback sessie gepland. Helaas door privé redenen had ik toen nog niets om te testen. Ik ben wel aanwezig geweest bij deze eerste meeting, met de intentie om de tips en de tops van mijn mede studenten op te vangen en die gelijk al mee te nemen in mijn eerste versie. Hun ’fouten’ hoefde ik zelf dan niet meer te maken.

### Darice de Cuba:
Darice vond in de tweede feedback sessie mijn video er erg goed uit zien. Zelf had zij er op dat moment niet eens echt wat op aan te merken. Ze gaf aan het fijn te vinden dat ik naar haar geluisterd had wat betreft de manier van kleur gebruik.

Mijn specifieke vraag voor haar op dat moment was of zij liever had dat de geluidsaanduidingen in het beeld kwamen te staan of juist daarnaast. Hierbij had zij geen specifiek voorkeur, dus dit mocht ik aan de hand van mijn eigen voorkeuren gaan beslissen. Overigens vond ze de aanduidingen zelf, losstaand van de specifieke plek, heel duidelijk. Dit was voor mij ook nog de vraag aangezien dit verticaal in plaats van horizontaal te lezen is, wat voor sommige mensen als heel erg onnatuurlijk wordt gezien. Het enige wat ze daar nog op aan te merken had, is dat ze het graag gecentreerd ziet staan.

### Vasilis van Gemert:
Van onze docent kreeg ik na het zien van mijn eerste versie op 19 mei het volgende te horen. Hij vond de visuele dingen die ik had toegevoegd er erg leuk uit zien, echter had hij een beetje het idee dat ik maar liefst 3 verschillende stijlen aan het hanteren was. Zo maakte nu nog gebruik van een bewegend scherm bij het eerste geluid, geluidsbeschrijvingen bij de volgende 4 geluiden en daarna een bewegende SVG. Wanneer je iets gaat vormgeven is het natuurlijk aan het begin goed om meerdere stijlen uit te testen, om daarna vervolgens er eentje te kiezen en daarmee verder te gaan. Dit was dan ook zijn tip voor mij, om als volgende stap echt een stijl te gaan kiezen.

# Versie 2: 
[Versie 2](https://maximear.github.io/Web-typografie/Versie2/index.html) - video is bewerkt tot 1.26 min.

Aan de hand van bovenstaande feedback van zowel Darice als Vasilis, ben ik verder gegaan met het nog beter visualiseren van de scène. Ik heb allereerst de geluidsomschrijvingen allemaal in het midden van het beeld gezet. Daarna ben ik begonnen met het constant maken van mijn aanpassingen. Zo heb ik er nu voor gekozen om bij elk geluid een geluidsomschrijving te plaatsen in combinatie met een visueel element. Denk dan aan het trillen van het scherm, de opacity en het groter of kleiner worden van het scherm.

De laatste lange hoge pieptoon van scène 1 is hierbij wel een uitzondering. Ook deze pieptoon wordt natuurlijk weer ondersteund met een geluidsomschrijving en een visueel element maar dit keer ook met een bewegende SVG. Dit omdat ik dit geluid erg belangrijk vind voor de scène, wanneer dit geluid niet goed over komt blijf er eigenlijk helemaal niks qua sfeer of emotie over.

De zin ‘Fuck-off, skin job’ heeft hierna ook nog een kleine aanpassing gehad, aangezien ik de rode kleur toch niet helemaal bij de manier van praten vond passen. Ik denk dat de omschrijving van het personage en de smiley al genoeg boosheid met zich mee brengen. 

# Versie 3: 
[Versie 3](https://maximear.github.io/Web-typografie/Versie3/index.html) - video is bewerkt tot 1.26 min.

Omdat ik uiteindelijk door prive reden maar 1 feedback moment heb gehad met Darice en Vasilis, ben ik zelf nog een kritisch naar mijn eigen werk gaan kijken. Ook ben ik het vragen kwartiertje met Darice en de feedback sessies nog even terug gaan luisteren en heb daaruit toch nog wat aanpassingen weten te vinden.

Het enige geluid dat nog niet ondersteunt werd door een beweging of verandering van het beeld zelf, was de laatste hoge pieptoon. Om deze wat minder ‘buiten de boot’ te laten vallen, heb ik er daar nog voor gezorgd dat het scherm steeds kleiner wordt. Wanneer het geluid abrupt stopt, springt het scherm weer naar zijn normale formaat.

Ik heb nog even kort overwogen om de verschillende geluidsomschrijven ook elk een andere kleur te geven. Dit om het zo voor Darice nog makkelijk te herkennen is en zij door de kleuren misschien niet per se de hele omschrijving hoeft te lezen. Dit idee heb ik zelfs nog daadwerkelijk helemaal uitgewerkt in versie 3. Toch heb ik na een halve dag doen besluiten dit terug te veranderen, omdat ik eens na ging denken over hoe dat er in de gehele film uit zal zien. Er zullen hoogstwaarschijnlijk zo veel verschillende geluiden in voor komen dat de kleuren op een gegeven moment op zijn en dan werkt het niet meer. Versie 4 is nu dus de eindversie.

# Versie 4:
[Versie 4](https://maximear.github.io/Web-typografie/Versie4/index.html) - video is bewerkt tot 1.26 min.

# Het font "Brenner":
Darice gaf aan dat het gebruik van verschillende ‘Families’ binnen één lettertype haar erg kunnen helpen bij het beter begrijpen van een film of serie. Ik heb er mede daarom ook voor gekozen om het “Brenner” font te gebruiken voor mijn captions. Met dit font heb ik de mogelijkheid om grote verschillen te creëren tussen bijvoorbeeld verschillende personages. Het is uiterst flexibel, waardoor ik ook echt wat met de elke ‘Families’ wat ander over probeer te brengen. Ik ben niet té crazy gegaan met het font, aangezien het voor Darice wel gewoon nog leesbaar moet blijven en zij al eerder aangaf graag consistentie terug te willen zien in het fragment.

Voor de geluidsomschrijvingen heb ik gekozen voor Brenner slab. Het lettertype voor de geluidsomschrijvingen hoefde voor mij niet per se een verhaal te vertellen of een emotie/gevoel over te brengen. Ik ben eigenlijk opzoek gegaan naar het meest nietszeggende lettertype binnen de Brenner Family. Het is een heel strak lettertype met allemaal gelijken schreven en heel goed leesbaar. Ik heb de style overal op normaal gezet en hem een weight van 900 gegeven omdat dat formaat wel mooi stond.

Voor de automatic voice heb ik gekozen voor Brenner mono. Ik was eigenlijk opzoek naar zo’n typisch computer lettertype. Gevoelloos en statisch dat niet met de hand na te maken is. De stem is duidelijk opgenomen en wordt via een computer afgespeeld. Dit wou ik ook via de Family communiceren en ik denk dat dat met deze Family het beste kan. 

Voor Constant K. heb ik gekozen voor de normale Brenner. Ik wou een wat liefdevoller en menselijker lettertype voor Constant K. Dit omdat hij het enige personage in het fragment is, die je echt volgt en misschien al een beetje leert kennen. Toch wou ik alles wel nog heel strak en stoer houden waardoor ik hierop uit kwam.

De strakste Family heb ik dus uiteindelijk uitgekozen voor de automatic voice, daarna volgt de geluidsomschrijving en de rustigste meest toegankelijke Family is voor Constant K.

# De keuzes voor de personage teksten:


# De keuzes voor de sound teksten:



# De keuzes voor de visuele elementen:



# Principes:
Het idee achter de exclusive design principles is dat je iets ontwerpt voor één specifieke persoon, in dit geval Darice. Laat de standaard regels en normen gaan en ga echt out-of-the-box.

### Study situation:
Voor horende mensen is het nagenoeg onmogelijk om daadwerkelijk te ervaren hoe het is om doof te zijn.

Op het moment dat ik heb doen besluiten om het fragment zelf ook eens zonder geluid te gaan bekijken, had ik deze natuurlijk al een paar keer gezien. Ik wist daardoor op sommige momenten al wat er zou gebeuren en wat voor gevoel dat met zich meebracht. Darice heeft het fragment nooit kunnen luisteren. Niet helemaal eerlijk en identiek dus, vind ik zelf. Toch heb ik wel het idee dat ik er meer van heb opgestoken dan ik in eerste instantie misschien had gedacht.

Ook de gesprekken met Darice hebben mij kleine details doen inzien. Ik heb het fragment denk ik wel zo’n 5x aandachtig afgespeeld (met geluid), om eens echt mijn focus te leggen op de vele achtergrondgeluiden die ik normaalgesproken eigenlijk altijd wel voor lief neem. Ik ben er allereerst achter gekomen hoe belangrijk die geluiden allemaal zijn in een, in dit geval, enigszins spannend fragment. Echter blijkt ook dat 1 geluid meestal uit meerdere geluiden bestaat en/of heel snel in elkaar overlopen, wat natuurlijk weer heel moeilijk te omschrijven is voor een doof persoon. Een hele uitdaging dus!

### Ignore conventions:
Normaal gesproken worden de personages in de captions elke keer tussen haakjes aan het begin van de zin genoemd. Ik zag persoonlijk geen toegevoegde waarden aan deze haakjes en heb deze dan ook weg gelaten. Ook Darice bevestigde in het feedback moment nog even, dat het met het gebruik van verschillende kleuren duidelijk en onderscheidbaar genoeg is en deze dus eigenlijk niet nodig zijn. 

Daarnaast heb ik de geluidsomschrijvingen niet op dezelfde plek als de spraak captions geplaatst maar verticaal links in het beeld. Ik negeer hier 2 grote ‘conventions’. Nummer 1 is dat alle tekst normaal gesproken altijd horizontaal te lezen is en nummer 2 is dat de tekst nooit links in het beeld staat.

De grootste ‘convention’ die ik naar mijn idee genegeerd heb is de zelf toegevoegde SVG. Het is natuurlijk helemaal not done om een geluid te gaan visualiseren met behulp van een afbeelding. Daarom vond ik die juist extra leuk om te bedenken en te maken.

Als laatste heb ik bij elk geluidje proberen te spelen met het beeld zelf, door deze te laten trillen, de opacity te veranderen of kleiner en groter te maken.

### Prioritise identity:
Voor deze specifieke opdracht, was het eigenlijk aan mijn taak om rekening te houden meet 3 verschillende identiteiten. Natuurlijik allereest de identiteit van Darice de Cuba, waar ik het al eerder over gehad heb. Maar ook de identiteit van de film zonder captions en mijn eigen (de makers) identiteit zijn hierbij super belangrijk.

#### Darice de Cuba:
Als ik de identiteit van Darice na ons gesprekje zou moeten vaststellen, zit dit er alsvolgt uit: 
Ik zie Darice als een sterk en krachtig persoon, die het eens in de zoveel tijd leuk vind om spanning op te zoeken en daarin uitgedaagd te worden. Wel houd ze van de standaard normen en hoeft het voor haar allemaal niet té gek.

#### De film:
Na het kijken van de film zijn mijn een aantal dingen specifiek over het fragment dat wij nu aanpassen opgevallen. 

Wanneer personages praten, zijn zij vak niet goed in beeld om te kunnen zien wie het zegt. Dit moet Darice dus allemaal meekrijgen via de captions. Dit hindert haar naar mijn mening in het optimaal kunnen beleven van de film. Wat voor emotie dat personage bijvoorbeeld in zijn stem heeft is verder nergens anders te zien. Terwijl Darice dat anders nog wel een beetje van iemands gezicht kan aflezen. 

Daarnaast is het fragment is inhoudelijk net heel sterk en wordt als het waren bij elkaar gehouden door de omgevingsgeluiden. Het fragment bouwt door middel van de verschillende omgevingsgeluiden bepaalde spanning op, die na scène 1 ook abrupt wegvalt.

De personages stralen voorderest niet veel emotie uit maar zijn daardoor wel erg stoer, sterk en macho. De sfeer die de film met behulp van de vele omgevingsgeluiden wil overbrengen, is naar mijn mening een beetje hetzelfde als de personages, namelijk ruig, donker en stoer.

#### Mijn identiteit:
Ik houd zelf erg van consistentie en niet al te gek. Dingen moeten duidelijk zijn en blijven en de kijker niet afleiden van het overkoepelende doel. Daarnaast ben ik iemand die altijd wel graag binnen de lijntjes werkt. Echter heb ik daar bij deze opdracht wel wat meer afstand van proberen te doen. Dingen visueel aantrekkelijk maken, door zelf in je eigen creativiteit te graven, is iets wat ik erg leuk vind om te doen.

#### Conclusie:
Ik heb natuurlijk geprobeerd alle drie de verschillende identiteiten zo goed mogelijk te verwerken in het uiteindelijke fragment. Darice en ik lijken naarr mijn mening qua identiteit wel veel op elkaar, waardoor onze voorkeuren combineren niet echt een groot probleem was. 

Zo heb ik geprobeerd niet te veel gekke dingen met het beeld zelf te doen, om daarmee weer wat meer richting Darice haar identiteit te gaan. Voor Darice is het anders niet lekker film. De enkele keer dat het beeld misschien wat te veel doet is wanneer die steeds kleiner wordt aan het einde van scéne 1. Hier is echter wel goed over na gedacht. Op het beeld gebeurt er op dat moment namelijk niets spannends en zijn er geen kleine details. Zelfs wanneer het scherm op dat moment op zijn kleinst is, zal Darice nog steeds niets van de film missen. 

Qua kleur gebruik heb ik enkel en alleen donkere kleuren gebruikt, zoals ‘darkred’, ‘darkblue’ en ‘darkgreen’. Voor Darice nog steeds onderscheidend genoeg maar wel in de sfeer van de film.
Aan de captions heb ik voorderest niet veel gezeten.

### Add nonsence:
Als ik nu terugkijk, kan ik mij bijna niet meer voorstellen hoe deze scène eruitzag zonder alle visuele aspecten. Aan het begin van deze opdracht, voelde alles heel onnatuurlijk en alles eigenlijk wel een beetje ‘nonsence’. Echter nu je het gemaakt heb, zie je hoeveel toevoeging het geeft aan een scène, als dove kun je de film nu echt veel beter beleven. Een scherm laten trillen of een afbeeldingskleur veranderen vond ik toen al best wel grote veranderingen. Vooral omdat dit dus ook helemaal nieuw voor mij was. 

Toen ik na een tijdje lekker bezig was en ik steeds aan het einde van de eerste scène die harde lange pieptoon hoorde, ben ik pas echt meer in ‘nonsense’ ideeën gaan denken. Bij die specifieke piep bleef ik echter maar denken aan een geluidsgolf. Zou dat dan zo’n ‘nonsense’ idee zijn, om eens te gaan proberen?

Eerst had ik nog besloten dit idee niet voort te zetten, eigenlijk doordat ik niet het vertrouwen in mezelf had dat ik dat kon. Zoals eerder benoemd had ik voordat dit blok begon nog helemaal geen ervaring met HTML en CSS, vandaar kan het soms ook erg lastig zijn om tte weten wat er allemaal mogelijk is. Dus toen ik met het idee van de geluidsgolf kwam, wist ik niet of ik dit daadwerkelijk met code kon realiseren.

Ik ben gaan zoeken naar andere ideeën om deze laatste piep toon te visualiseren. Echter ben ik naar mijn mening nooit op iets beters uitgekomen, waardoor ik toen toch ben gaan spelen met de geluidsgolf. Dat ik die geluidsgolf er uiteindelijk zo in heb gekregen hoe ik dat in eerste instantie in mijn hoofd had bedacht, vind ik heel leuk om te zien.

Uiteindelijk ben ik dus meer out-of-the-box gaan denken door mijn eerst onmogelijk lijkende ideeën maar gewoon eens te proberen. Niet alleen maar het vergroten en het laten trillen van het scherm, maar echt iets van buitenaf toevoegen. Ik ben erg blij hoe die geluidsgolf nu uiteindelijk in de scène verwerkt zit.

# Niet uitgewerkte ideeën:
Ik had graag nog gezien dat de geluidsomschrijving op twee plekken in het fragment meebewegen met het scherm. Het scherm veranderd bij twee geluiden namelijk van grote, terwijl de omschrijving op dat moment blijft staan. Ik weet dat je dit kunt doen keyframes toe te voegen. Echter voel ik mij na deze 3 weken nog steeds niet helemaal huis in de code en heb ik daar gewoon de tijd niet meer voor. 

Daarnaast spreekt het natuurlijk voor zich dat ik ook graag verder had willen gaan met scène 2. Ik heb ongeveer in de tweede week echter een afspraak met mezelf gemaakt, dat ik sowieso scène 1 helemaal af zou maken. Op het moment dat ik dat punt had bereikt, had ik naar mijn idee geen genoeg tijd meer om ook aan scène 2 of een deel van scène 2 te beginnen. Ik heb de tijd die ik toen nog had gebruikt om nog een kritisch naar mijn werk in scène 1 te kijken en hierbij te kiezen voor kwaliteit boven kwantiteit. 
